---
layout: default
---

<div id="content">
    <div class="post" id="post-377">
        <h3 class="posttitle">Martinica</h3>
        <div class="entrytext">
            <p>Protettorato d’oltremare Francese, è la ex colonia forse più famosa e blasonata per la produzione di Rhum.La Martinica è differente da tutti gli altri paesi caraibici, è una sorta di Francia tropicale, con una situazione sociale ed economica
                stabile ed agiata.<br> E’ un paradiso tropicale, una rigogliosa isola vulcanica fitta di foreste pluviali, gole, valli, fiumi flora e fausa esotica. La costa Sud è dominata dalle spiagge bianche delle cartoline e a Nord da spiagge e scogliere
                nere e vulcaniche. A Ovest la capitale Fort de France.</p>
            <p>Storicamente furono gli Spagnoli ad entrarvi nel 1502 ma furono presto respinti dai nativi Caribi. I Francesi arrivarono solo nel 1635, si stabilirono, e con loro la canna da zucchero e il tabacco.&nbsp;<br> E difesero con grande determinazione
                le coltivazioni, sia con la forza sia con le leggi.<br> Il 600 e il 700 videro la Martinica contesa con gli Inglesi, che la lasciarono ai Francesi (che credevano molto nelle sue risorse e in quelle della vicina Guadalupa) nel 1763 in cambio
                di Canada, Senegal, le Grenadines, St. Vincent e Tobago. Nel 1789 la Rivoluzione Francese e la Carta dei diritti redatta in Madre Patria provocarono pesanti disordini da parte del popolo e degli schiavi. I proprietari terrieri invocarono
                un ritorno degli inglesi per ristabilire l’ordine. L’isola tornò alla Francia solo dopo il 1815. La schiavitù venne abolita poi nel 1848, e da quel momento la Martinica venne invasa da cinesi e indiani in cerca di lavoro nelle piantagioni.
                Verso la fine del secolo però, come noto, l’introduzione della barbabietola cambiò molto gli scenari e il mercato della canna da zucchero.<br> L’8 Marzo del 1902, nel giro di 3 minuti, la Martinica è vittima del più grande disastro caraibico
                della storia, il vulcano Mont Pelèe esplode e spazza via la vecchia capitale Siant Pierre, fino a Carbet e tutta la zona nord uccidendo più di 30000 persone.Dopo il disastro la Martinica chiede e ottiene di diventare Dipartimento d’oltremare
                e quindi di godere degli stessi previlegi dei normali distretti francesi.</p>
            <p>In Martinica Il Rum è l’orgoglio, ne fa veramente parte da 300 anni, da sempre, ne ha determinato pesantemente la storia, fino a confondersi con la stessa identità dell’isola.<br> La canna fu portata inizialmente dagli Olandesi nel 600, poi
                sviluppata dai Francesi anche col Rum (di melassa!, non Agricòle) , ben commercializzato poi dal 1763 dagli Inglesi nel grande mercato USA.<br> Specialmente da parte del monaco Lefèbure, francese, responsabile del marchio Saint James,
                Rum dal nome anglofono, con bottiglia quadrata per migliore stivaggio e dall’ottima qualità, tutte caratteristiche che contribuirono a sfondare in America, trainando altri Rum dell’isola.<br> A quel tempo il Rum lo facevano tutti in Martinica
                si stimano circa 500 distillatori arigianali. Il vero boom avvenne però alla fine dell’800, responsabili la filossera in europa che colpi le vigne, la guerra in Crimea che determinò la grande domanda della marina francese e poi la prima
                guerra mondiale. Nel 1900 le distillerie realmente operanti e significative erano ben 120. Dopo il 1918 non crebbe più ma molte distillerie continuarno a nascere. Si ebbe nei primi del 900 anche la nascita degli Agricole, dopo l’avvento
                della barbabietola, ad opera per primi di Neisson, Depaz, Dormoy e Clèment. Ai giorni nostri quasi tutta la produzione è di rhum agricòle, solo una piccola parte è rimasta di melassa, il cosiddetto traditionelle, usato anche per la tipologia
                high esters, definita Grand arome, cioè quella molto aromatica(lunga fermentazine e alambicco pot).<br> Oggi ovviamente il numero è molto diminuito, causa accorpamenti e logiche global: sono rimasti 9 distillerie, tutte che usano la colonna
                singola principalmente, che sono: La Mauny, Neisson, Trois Rivières, Depaz, La Mauny, J.M., La Favorite, Simon, Saint James. E vengono commercializzati 17 marchi ( ad esempio, la distilleria Simon produce il distillato anche per brand
                molto conosciuti anche in Italia, Bally, Clement, Saint Etienne, le cui distillerie sono ormai in disuso).<br> Molte delle distillerie sopracitate vantano dagli anni ‘90 (caratteristica unica) le denominazioni A.O.C. ereditate dalle normative
                francesi per i vini e i distillati della madre patria e rispettano delle precise disciplinari riguardo a metodi di produzione e obblighi di invecchiamento.</p>
            <p>Si può ben dire che i Francesi sanno valorizzare i loro prodotti di qualità e che la Martinica è il paese che a ragione viene considerato la culla del rhum di qualità.</p>
        </div>
    </div>
</div>