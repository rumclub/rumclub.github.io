---
layout: default
---

<div id="content">
  <div class="post" id="post-1136">
    <h3 class="posttitle">
      16 Giu 08 - VERTICALE CARONI - La Cantina di Manuela
    </h3>
    <div class="entrytext">
      <p>
        &nbsp;La stagione 2007-2008 di <em>RumClub</em> si chiude in bellezza.
      </p>
      <p>
        Il richiestissimo Verticale di Caroni è stata una splendida serata, da
        tutti i punti di vista:<br />
        Ottima affluenza, una location accogliente, prodotti eccellenti, e una
        bellissima atmosfera.<br />
        Ci siamo proprio divertiti.
      </p>
      <p>&nbsp;</p>
      <p>
        Tengo a dire che è stata che io sappia la prima degustazione Verticale
        Caroni. E, con queste annate, sarà anche l’ultima. Stiamo parlando di
        <strong
          >Caroni 1982 Light, Caroni 1982 Heavy, Caroni 1983 Heavy, Caroni 1985
          Heavy e Caroni 1985 Blended</strong
        >.<br />
        Vale a dire bottiglie che (a parte 1983 ancora reperibile) sono tutte
        non più presenti sul mercato. Sono edizioni limitate che molti si sono
        già accaparrati e molti altri (tra cui noi) si sono già bevuti!
      </p>
      <p>
        A parte alcuni appassionati del Forum accorsi per l’occasione, in molti
        non erano esperti conoscitori di Rum, per cui temevo che la specificità
        della serata non mi permettesse di affrontare l’argomento Rum nella sua
        totalità, per far capire un po di tutto su questo distillato. Inoltre
        anche dal punto di vista della degustazione temevo che le piccole
        differenze non sarebbero state ben percepite.
      </p>
      <p>
        Invece devo dire che le poche diversità tra i Caroni, l’eccellenza degli
        stessi e l’attenzione che tutti mi hanno concesso, hanno fatto venire
        fuori una gran serata.<br />
        Oltretutto abbiamo scoperto che non sono poi così simili, questi Caroni…
        Io stesso avevo provato già queste bottiglie, ma mai tutte insieme in
        una degu comparata, per cui ho avuto le mie belle sorprese.
      </p>
      <p>
        La formula, come ho detto, non poteva essere quella delle degu
        classiche: lo stretto necessario su storia, geografia, tipologie di Rum
        ecc. Anzi, solo le info necessarie per capire i diversi Caroni. Per cui
        ho creato tre esercizi, con una scheda guidata apposita per il Verticale
        Caroni da compilare.<br />
        Gli esercizi che caratterizzavano il Verticale erano:
      </p>
      <p>&nbsp;</p>
      <p>
        <strong>1.</strong><br />
        <strong>1982 Light VS 1982 Heavy</strong>: cioè differenze all’interno
        della stessa annata e stessa età (24y!) tra due diversi metodi di
        distillazione. Analisi del Corpo di un Rum e delle complessità
        aromatiche.
      </p>
      <p>
        <strong
          >2.<br />
          1985 Heavy VS 1985 Blended</strong
        >: cioè differenze tra distillazione discontinua e miscela di
        discontinua e continua. Anche qui differenze di corpo, ma anche di
        colore e struttura (il 1985 è 21y, il blended è 1985-2000, 15y)
      </p>
      <p>
        <strong
          >3.<br />
          Comparazione tra Heavy: 1982 1983 1985</strong
        >, cioè Trasversale!: ora stesso alambicco con tre annate diverse.<br />
        Qui le differenze erano sorprendentemente enormi. Come colore (qualche
        Caroni fa un passaggio in legno sherry?), come palato (uno più pungente,
        uno più morbido) e come aromi (uno molto più vanigliato, un più
        affumicato-legnoso). Anche la persistenza diversa tra i tre.<br />
        Questa cosa ha di fatto coinvolto molto tutti, fino a ben dopo l’orario
        che mi aspettavo.
      </p>
      <p>
        Grande attenzione oltretutto, e con questi Rum veniva da sè,
        all’evoluzione che si ha nel bicchiere. Questo mi ha fatto ancora più
        contento perchè è un argomento spesso trascurato.<br />
        Anche le necessarie addizioni di acqua nel bicchiere (erano tutti sopra
        i 50°, anche 59°!) sono state apprezzate e hanno coinvolto molto
        nell’analisi dell’evoluzioni differenti tra i diversi 5 Caroni.
      </p>
      <p>
        E alla mia consueta richista del preferito di ognuno, ho trovato molti
        estimatori del Light, molti dei diversi Heavies, e qualcuno anche del
        Blended, che non mi aspettavo. Grande equilibrio di giudizio, cosa che
        mi da grande soddisfazione, significa che ho scelto i Caroni giusti.<br />
        E significa, come al solito, che i palati sono tutti diversi.
      </p>
      <p>&nbsp;</p>
      <p>
        Se qualcuno è interessato all’acquisto credo si trovino ancora alcune
        annate su
        <a
          title="www.oldwhisky.net"
          href="http://www.oldwhisky.net/"
          target="_blank"
          >www.oldwhisky.net</a
        >, che ringrazio per averci dato queste chicche. Dopo l’estate rifaremo
        con i Caroni delle nuove annate tra poco disponibili, anni 80, 90, e
        vedremo di avere il mitico 1974!<br />
        Grazie alla Cantina di Manuela, Grazie ai bicchieri SMC, Grazie a quel
        pazzo che ha portato in finale di serata un Samaroli Barbados 1986, e
        Grazie a tutti.
      </p>
      <p>
        <a
          title="Discutine sul FORUM"
          href="{{site.url}}/forum"
          target="_blank"
          >FORUM</a
        >
      </p>
    </div>
  </div>
</div>
