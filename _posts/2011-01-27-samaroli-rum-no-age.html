---
categories: brescia selezioni-samaroli
year: 2011
month: 1
---

<div class="post" id="post-2132">
    <div class="date"> 27				Gen </div>
      <h3 class="posttitle">Samaroli Rum No Age</h3>
      <div class="entry">
        <p><img class="alignnone size-medium wp-image-2133" title="silvano-samaroli" src="{{site.url}}/assets/images/silvano-samaroli-300x143.jpg" alt="" width="300" height="143"></p>
        <p>Il 25 Gennaio ad un incontro AIS a Brescia, Silvano Samaroli si è letteralmente dato alle numerose domande degli appassionati presenti, tra cui Sabrina e il sottoscritto: niente copione solo domande a cascata e le sempre provocatorie e destabilizzanti risposte di Silvano.</p>
        <p>Sul banco d’assaggio erano disponibili varie selezioni dei suoi eccellenti Whisky tra cui i Coilltean e due fantastici&nbsp;Bunnahabhain 30 anni 1978 e un Glen Grant 1970 che di anni ne fa 40… Inoltre erano certamente presenti i suoi No Age. Lato Rum invece il chiacchierato Fiji 2001 della linea Yehmon da 50cl, ma sopratutto per la prima volta dal vivo il primissimo Rum No Age!</p>
        <p>La bottiglia è analoga alle 50cl di Yehmon, ma spicca la scritta No Age davanti e sul retro le componenti del blend, Jamaica 98, Demerara Dark 88, Demerara Dark 98, Demerara Dark 90, Barbados 2001, Fiji 2001.</p>
        <p>Samaroli da anni persegue la filosofia del No Age, che ora applica al Rum: si tratta della sua soluzione per continuare ad emozionare l’appassionato e offrire al pubblico delle chicche che portano la firma del blender, dopo l’appiattimento delle diversità tra le distillerie scozzesi, uguale materie prime, uso dei medesimi grist, stesse tipologie di botti. No Age è assemblaggio in verticale, cioè combinare annate diverse, giocando sugli aromi che il tempo crea, unica variabile rimasta determinante nel dare risultati diversi.</p>
        <p>La logica di No Age non fa una piega. E sopratutto fa tornare in auge la figura creativa e un po magica del Master Blender, che in questo caso è Samaroli stesso. Dopo il calo di popolarità dei Blended e il periodo dei Single Malt Whisky, forse ora è il momento di ritornare alle capacità dei blenders, creatori di combinazioni e scopritori di tesori. John Glaser di Compass Box è un’altra avanguardia dal lato anglosassone, che sta avendo grande successo.</p>
        <p>Nel Rum la logica è la stessa, assemblaggi di diversi Rum e diverse annate: Samaroli sa che il Rum ha grande potenziale e vuole divertirsi non più solo nella selezione, ma anche negli assemblaggi. Ed ecco appunto il primo No Age, blend di selezioni Samaroli, un piccolo passo di approfondimento, un grande passo per la nostra curiosità.</p>
        <p>La chiacchierata è stata illuminante e su vari argomenti: dal canto mio cerco sempre di fare domande che divertano e provochino Silvano, dalle differenze tra invecchiamento in Scozia e invecchiamento tropicale, a potenziali nuovi palati e mercati, a cosa lo emoziona ancora veramente… non pensate che vi trascriva le risposte… <img src="https://web.archive.org/web/20130303090230im_/http://www.rumclub.org/wp-includes/images/smilies/icon_wink.gif" alt=";)" class="wp-smiley"></p>
      </div>
      <p class="postmetadata">Posted in <a href="{{site.url}}/category/brescia/" title="Visualizza tutti gli articoli in Brescia" rel="category tag">Brescia</a>,  
        <a href="{{site.url}}/category/selezioni-samaroli/" title="Visualizza tutti gli articoli in Selezioni Samaroli" rel="category tag">Selezioni Samaroli</a> by: daniele </p> 
    </div>