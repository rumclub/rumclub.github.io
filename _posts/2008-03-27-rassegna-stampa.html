---
category: uncategorized
year: 2008
month: 3
---

<div class="post" id="post-1467">
  <div class="date">27 Mar</div>
  <h3 class="posttitle">Rassegna Stampa: RumClub su Corriere.it</h3>

  <div class="entry">
    <h3>
      <img
        class="alignleft size-medium wp-image-1471"
        title="logo_print"
        src="{{site.url}}/assets/images/logo_print-300x34.gif"
        alt=""
        width="300"
        height="34"
      />
    </h3>
    <h3>
      appuntamenti martedì 31 marzo al Tijuana Cafè e giovedì 9 aprile a desio
    </h3>
    <h1>Qui si gusta il rum da intenditori</h1>
    <h2>
      Il Rum Club Italiano propone serate in vari locali per conoscere i marchi
      e la qualità dei prodotti
    </h2>
    <p>&nbsp;</p>
    <p>
      <b></b>Bere bene e bere consapevole. Dal vino alla birra, dalle grappe
      agli whisky si espande in ogni direzione la tendenza a voler conoscere in
      maniera approfondita ciò che si beve. Una cultura della conoscenza che si
      sta radicando in molti, basti pensare alla crescita esponenziale della
      partecipazione a corsi, incontri, serate di approfondimento su cibi e
      bevande dove imparare e nello stesso tempo vivere momenti conviviali. E
      gli appassionati del rum non sono ovviamente da meno. Ecco quindi che
      cominciano a fiorire iniziative rivolte all’apprezzato distillato, spesso
      sottovalutato perché non ritenuto «nobile», ma che da qualche tempo trova
      un degno difensore nel Rum Club Italiano, punto di riferimento
      indipendente per tutti coloro lo amano e ne vogliono sapere di più. Un
      Club che ha sede nella rete al sito
      <a
        rel="nofollow"
        href="https://web.archive.org/web/20130303230946/http://www.rumclub.org/"
        target="_blank"
        ><span style="text-decoration: underline">www.rumclub.org</span></a
      >
      dedicato a tutti, professionisti, conoscitori, amatori e bevitori e che
      organizza in vari locali milanesi – ma anche in tutta Italia - iniziative
      ed eventi dove si assaporano e degustano rarità, si scoprono i marchi più
      conosciuti, si impara a leggere le etichette, a riconoscere le vere età e
      qualità dei prodotti, si parla dei metodi di produzione, distillazione,
      invecchiamento e tante curiosità scambiandosi opinioni e esperienze.
    </p>
    <table class="foto-h-left" border="0" width="1" align="left">
      <tbody>
        <tr>
          <td>
            <img
              class="alignnone size-medium wp-image-1472"
              title="rum-180x140"
              src="{{site.url}}/assets/images/rum-180x140.jpg"
              alt=""
              width="180"
              height="139"
            />
          </td>
        </tr>
        <tr>
          <td>Una serata del Rum Club</td>
        </tr>
      </tbody>
    </table>
    <p>&nbsp;</p>
    <p>
      <b>Tra i prossimi appuntamenti in programma: martedì 31</b> al Tijuana
      Cafè di via Massarani 5, la serata «Rum Cool Drinks!» dove si parlerà di
      storia, produzione, invecchiamento, stili, con la formula «3×3», un
      viaggio attraverso tre rum pregiati che si degusteranno abbinati a pesce,
      formaggio e dolci e a tre cocktail originali. Nel dettaglio si
      assaggeranno: il Neisson Esprit Blanc 70° - Agricòle Martinica, un Blanc
      floreale e profumatissimo, abbinato al ceviche, ovvero polpo e branzino
      marinati con lime, sale, pomodoro e coriandolo. Come cocktail il Ginger
      Ti’, una versione del Ti’ Punch, cocktail nazionale della Martinica, a cui
      vengono aggiunte gocce di succo di zenzero pestato. Si proseguirà con un
      Cohiba 15 anni, rum tipico Cubano, di corpo leggero, con aromi lignei, di
      caffè, di tabacco e cioccolato fondente abbinato a crema di camembert con
      mostarda di agrumi e fava di cacao; cocktail a base di rum, Sherry Pedro
      Ximenez, con essenza vaporizzata di sigaro Cubano e ciliegina al
      maraschino. Infine si proverà un Chairman’s Reserve - Saint Lucia Island,
      un rum fruttato di stile British, abbinato ad una mela caramellata, con
      spruzzata di polvere di vaniglia e gocce di aceto balsamico; cocktail
      della staffa rum, miele e lemon grass. La prenotazione per la serata, al
      costo di 25 euro, è obbligatoria chiamando il 339.4821801.
    </p>
    <p>
      <strong
        >Giovedì 9 aprile l’appuntamento è fuoriporta al Level di Desio </strong
      >(via Forlanini 71) dove il Rum Club presenterà: il Rum Nation Panama,
      classico Rum perfetto con i sigari, ma piacevole per tutti i palati; il
      Rhum Clemènt Vieux VSOP, un Agricòle della Martinica; il Plantation
      Barbados 1995 un millesimato Single Cask; il Demerara Albion 1983, dalla
      Guyana Britannica un rum rarissimo e di grande valore distillato
      dall’unico alambicco a colonna di legno al mondo. Il tutto accompagnato da
      cioccolati artigianali, frutti esotici, canditi e secchi in abbinamento.
      Anche in quest’occasione la prenotazione e obbligatoria
    </p>
    <p><!-- google_ad_section_end --></p>
    <p class="footnotes">
      Claudio Burdi<br />
      <b>26 marzo&nbsp;2009</b>
    </p>
    <p class="footnotes">
      <a
        href="http://milano.corriere.it/milano/notizie/concerti_e_locali/09_marzo_26/rum_club_italiano_ore_piccole_claudio_burdi-1501121725612.shtml"
        >http://milano.corriere.it/milano/notizie/concerti_e_locali/09_marzo_26/rum_club_italiano_ore_piccole_claudio_burdi-1501121725612.shtml</a
      >
    </p>
    <p class="footnotes">Grazie Claudio!</p>
    <p class="footnotes">Il Rum te ne è debitore!</p>
  </div>

  <p class="postmetadata">
    Posted in
    <a
      href="{{site.url}}/category/uncategorized/"
      title="Visualizza tutti gli articoli in Uncategorized"
      rel="category tag"
      >Uncategorized</a
    >
    by: daniele
  </p>
</div>
