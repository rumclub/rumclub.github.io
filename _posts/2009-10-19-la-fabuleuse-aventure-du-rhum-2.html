---
categories: aoc-martinique agricole la-fabuleuse-aventure-du-rhum martinica trois-riviere cultura-del-rum
year: 2009
month: 10
---

<div class="post" id="post-1676">
  <div class="date">19 Ott</div>
  <h3 class="posttitle">La Fabuleuse Aventure du Rhum - 2</h3>

  <div class="entry">
    <p>
      Amici è arrivata l’ora di raccontarvi il secondo fatidico giorno in
      Martinica.
    </p>
    <p>
      Dopo il grande feedback che abbiamo avuto all’uscita del primo, non vedevo
      l’ora di uploadare questa.
    </p>
    <p><b>1 Giugno</b></p>
    <p>
      Le Carbet, bel risveglio anche se l’hotel era un vero cesso, tempo bello,
      dopo le 3 distillerie di ieri, oggi è la giornata perfetta per scoprire le
      Depaz, Neisson, Bally, Trois Riviere, e andare poi verso il Sud!
    </p>
    <p>
      Doooon!! DO grave! Gravissimo, arrivo a <b>Depaz</b>, da lontano un
      invitante impianto colorato e turistico, da vicino ..chiuso! Gravissimo
      perchè mi dicono che questo lunedì, in Martinica è festa nazionale, tutto
      chiuso!
    </p>
    <p>
      Sconforto e disperazione, i prossimi 10,000 Lunedì sarò a 10,000 km da
      qui! E la mia degustazione sotto il Mont Pelèe del mitico Depaz VSOP? O
      magari della nuova edition Canne Blueu? Vabbè, Depaz è un impianto chiuso
      ormai, ma cosa sarà di me davanti alle altre distillerie di oggi? E’ forse
      “peccato.” la parola più giusta?
    </p>
    <p>
      Mi frullano queste domande. Foto di rito e giro la Panda verso sud: monte
      alle spalle e a terra le palle.
    </p>
    <p>La quarta tappa non è andata come doveva.</p>
    <p>
      Riprendo il sorriso appena torno a Le Carbet, dove entro in un
      supermercatino qualsiasi e vedo lo scaffale dei liquori: avete presente
      che da noi ci sono 3 rum, due vodka, due whisky, 5 amari, una sambuca, un
      bailey’s, 2 limoncelli e varie ed eventuali? Qui ci sono “solo” una 50ina
      di rhum! Nient’altro! Ma una miriade di etichette di Blanc, Paille,
      giovani Elève sois Bois (18mesi), in confezioni da 5,35,70cl,1 litro, 2
      litri, la fantastica megavescica in cartone e la dama da 5 litri!,quella
      che noi usiamo per il vino da combattimento! Piene di ogni marca di Rhum
      Blanc. In più, invecchiati pregiati, etichette mai viste e moltissimi
      aromatizzati a tutti i frutti tropicali possibili immaginabili, su base
      Rhum Dillon principalmente, ma non solo. Prezzi? Come da noi, e se più
      bassi, di moolto poco.
    </p>
    <p>Insomma, un’altra Francia, altro che Auchan e Carrefour!</p>
    <p>
      Le preghiere verso <b>Neisson</b> non mi vengono esaudite dal Dio del
      monte, anche qui è tutto chiuso. Provo a calare l’asso, conobbi a Torino
      al Salone del Gusto Monsieur Gregory Neisson: chiedo se è in casa, ma
      niente, è in Giappone! e nemmeno verso sera posso sperare di trovarlo. Qui
      mi intrufolo e intravedo l’impianto però. E’ quella chicca che ci dà
      l’Esprit Blanc 70° tanto caro a Sabrina, e il Vieux, l’ExtraVieux, o gli
      ultimi millesimati! Questo è pellegrinaggio puro, mi autoconvinco che il
      fatto che sia chiuso non ha importanza, sono qui e sono soddisfatto. e 5 !
    </p>
    <p>
      AAA Habitation <b>Bally</b> cercasi! Nella ricerca della successiva mi
      perdo nelle montagne dell’isola, piove a dirotto, ma il peggio è che tutti
      mi indicano di tornare verso l’impianto di Neisson, e anche la mappa
      segnala Bally proprio lì. Qualcuno di voi l’ha mai trovata?
    </p>
    <p>
      Luca (Gargano), quando leggerai l’articolo ci illumini su dove sarei
      dovuto andare? Peccato mi avevano raccontato mirabilie.
    </p>
    <p>
      Rinuncio a Bally e vado verso Fort de France, e tra la pioggia e la
      giornata di ferie la cittadina è deserta, ..non trovo nemmeno da bere un
      Ti’Punch!
    </p>
    <p>
      Prima di ripartire passo da Lamentine, città satellite di FdF, e trovo la
      <b>Dillon</b>: è chiusa, ok, ma pare (ed è!) solo un enorme magazzino di
      invecchiamento e distribuzione, qui non si distilla.
    </p>
    <p>
      Il tempo migliora verso Sud, e trovo una Martinica meno giungla e più
      turistica, qui non è più vulcanica ma anzi caraibica, e in certe zone
      sembra anche la Cote d’Azur..
    </p>
    <p>
      Il paesaggio è splendido, faccio un po’ il turista, visito un interessante
      museo sullo zucchero, la antica habitation della principessa Clotilde,
      bevo alcuni Ti’Punch in zona turistica, e scrocco il bagno nel resort
      privato (vabbè sta giornata qualcosa mi doveva restituire)!
    </p>
    <p>
      La costa è fantastica, e incontro il famoso Le Diamant, uno scoglio poco a
      largo di una spiaggia incantevole.
    </p>
    <p>
      Mi ri-asciugo e tiro verso il prossimo sogno:
      <b>Trois Riviere! </b>A parte la chiusura qui non si distilla più, la
      proprietà è di La Mauny e l’alambicco ora è là. Il mulino a vento e tutta
      la location sono tenute da dio (alla francese) per le visite, e a
      quest’ora del pomeriggio è un colpo d’occhio spettacolare. Non so voi, ma
      per me Trois Riviere è uno degli agricòle più eleganti e fighetti, proprio
      emblema della Martinica, il suo 1997 è una vera delicatessen e questa
      vecchia distilleria ne ricalca lo stile. Un bijoux.
    </p>
    <p>
      Il morale è alto ormai, e il sole si abbassa: La Panda non si ferma mai,
      instancabile, tiro verso la spiaggia di Les Salines, dove vedo una cosa
      che non avevo mai visto prima. A forza di alambicchi (e chilometri per
      vederne di altri) francamente stavo snobbando il posto dove mi trovavo: la
      Martinica (sentite il suono? ..Mar-ti-ni-ca) me lo ha ricordato subito. Il
      tramonto a Les Salines è una delle cose più emozionanti che abbia mai
      visto, il sole sembrava accompagnare i miei scatti, ero solo, nel mio
      mondo del Rum, mi sentivo davvero bene. Le cartoline? I poster dei
      Caraibi? Non li guarderò più.
    </p>
    <p>
      Girovago nell’oscurità cercando un alberghetto, Lonely Planet alla mano.
      Mi fermo a Saint Anne, sembra molto carino, ma nemmeno un decimo di come
      mi apparirà l’indomani con la luce del sole. Dopo un pò di gamberoni, la
      fame mai sopita di esplorare mi porta in una specie di rhumteca turistica
      in zona Club Med, dove entro nello spirito Creolo: l’approccio
      commercialone-turistico della signora viene meno subito con me, ed entro
      nel retrobottega a curiosare infusi, preparati, confezioni e souvenir
      dallo stile decisamente Creòle, un’atmosfera esotica e misteriosa, luci
      basse e Punch strani al limite del esoterico. E oltre a tutto, selezioni
      di Rhum esagerate, mai viste, per turisti forse, ma comunque esagerate.
      Prezzi? Alti qui, il pregio lo paghi.
    </p>
    <p>
      Nanna, domattina ho appuntamento col Master Blender di La Mauny. Grazie
      Cristianoo!
    </p>
    <p>
      <img
        class="alignnone size-medium wp-image-1680"
        title="dscn0380"
        src="{{site.url}}/assets/images/dscn0380-225x300.jpg"
        alt=""
        width="225"
        height="300"
      />
    </p>
    <p>
      <img
        class="alignnone size-medium wp-image-1681"
        title="dscn0391"
        src="{{site.url}}/assets/images/dscn0391-225x300.jpg"
        alt=""
        width="225"
        height="300"
      />
    </p>
    <p>
      <img
        class="alignnone size-medium wp-image-1682"
        title="dscn0407"
        src="{{site.url}}/assets/images/dscn0407-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1683"
        title="dscn0411"
        src="{{site.url}}/assets/images/dscn0411-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1684"
        title="dscn0428"
        src="{{site.url}}/assets/images/dscn0428-225x300.jpg"
        alt=""
        width="225"
        height="300"
      />
    </p>
    <p>
      <img
        class="alignnone size-medium wp-image-1686"
        title="dscn0434"
        src="{{site.url}}/assets/images/dscn0434-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1687"
        title="dscn0437"
        src="{{site.url}}/assets/images/dscn0437-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1688"
        title="dscn0442"
        src="{{site.url}}/assets/images/dscn0442-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1689"
        title="dscn0454"
        src="{{site.url}}/assets/images/dscn0454-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1690"
        title="dscn0459"
        src="{{site.url}}/assets/images/dscn0459-300x225.jpg"
        alt=""
        width="300"
        height="225"
      />
    </p>
    <p>
      <img
        class="alignnone size-medium wp-image-1693"
        title="dscn04661"
        src="{{site.url}}/assets/images/dscn04661-300x225.jpg"
        alt=""
        width="300"
        height="225"
      />
    </p>
  </div>

  <p class="postmetadata">
    Posted in
    <a
      href="{{site.url}}/category/aoc-martinique"
      title="Visualizza tutti gli articoli in AOC Martinique"
      rel="category tag"
      >AOC Martinique</a
    >,
    <a
      href="{{site.url}}/category/agricole"
      title="Visualizza tutti gli articoli in Agricòle"
      rel="category tag"
      >Agricòle</a
    >,
    <a
      href="{{site.url}}/category/la-fabuleuse-aventure-du-rhum"
      title="Visualizza tutti gli articoli in La Fabuleuse Aventure du Rhum"
      rel="category tag"
      >La Fabuleuse Aventure du Rhum</a
    >,
    <a
      href="{{site.url}}/category/martinica"
      title="Visualizza tutti gli articoli in Martinica"
      rel="category tag"
      >Martinica</a
    >,
    <a
      href="{{site.url}}/category/trois-riviere"
      title="Visualizza tutti gli articoli in Trois Riviere"
      rel="category tag"
      >Trois Riviere</a
    >,
    <a
      href="{{site.url}}/category/cultura-del-rum"
      title="Visualizza tutti gli articoli in cultura del Rum"
      rel="category tag"
      >cultura del Rum</a
    >
    by: daniele
  </p>
</div>
