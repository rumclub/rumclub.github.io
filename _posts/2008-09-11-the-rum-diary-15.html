---
categories: antigua caraibi collezionismo the-rum-diary
year: 2008
month: 9
---

<div class="post" id="post-1260">
  <div class="date">11 Set</div>
  <h3 class="posttitle">The Rum Diary 15 - Papa Zouk - Antigua</h3>

  <div class="entry">
    <p>
      Beh Signore e Signori, questo <i>The Rum Diary </i>è un po differente,
      perchè la location è Antigua, Caraibi, e per la precisione il fantastico
      Bar Ristorante <i>Papa Zouk</i> di St. John’s, la capitale.<br />
      Indirizzato da un amico, che mi raccomanda la selezione enorme di Rum, il
      pesce fantastico e il carisma del proprietario, ex tedesco ..ormai
      “Antiguo”, mi reco lì e lui mi propone un <i>Ti’ Punch </i>come aperitivo
      di benvenuto.<br />
      Non riusciamo a nascondere chi siamo e cosa facciamo ( io e Annalie, mia
      collega di viaggio) e dopo il secondo Ti’ Punch, una splendida mangiata di
      pesce, groupe, mahi mahi, e quantaltro fritto, grigliato eccecc.<br />
      Ma il bello è la bottigliera: lui è stato folgorato dalla Dominica nel
      ‘79, e da trent’anni vive e lavora ad Antigua, e colleziona ( e vende!)
      rum di ogni parte dei Caraibi. Bottiglie difficili da trovare in Italia,
      alcune impossibili, alcune addirittura mai viste e sentite. E quali
      pensate abbia bevuto?!<br />
      Beh, a parte il fatto che&nbsp;mi mangio le mani per non aver fatto foto (
      un motivo in più, secenefossebisogno, per tornarci ) ho assaggiato
      nell’ordine: <i>Myer’s 100</i> stravecchio, in bottiglia simile alle
      selezioni Caribbean Spirit di Rinaldi ( per gli addetti), fantastico,
      mantiene i congeneri del pot jamaicano, ma con meno esuberanza e più
      complessita data&nbsp;dal legno che fa.<br />
      <i>Bambu</i> white, mercato americano, un bianco distillato 4 volte simile
      ad una vodka ma più profumato veramente interessante come prodotto da
      ..farci i soldi..<br />
      Poi la chicca, anzi una di quelle chicche che capitano veramente di rado:
      ha lì un <i>Clemènt 1952</i>, e decide di offrircene un assaggio, si vede
      che ha capito che ha davanti un Rum Lover un po diverso ( non è falsa
      modestia, è andata così..). Beh incredibile, evolve ogni minuto, una
      delicatezza incredibile, meglio di molti Cognac, molto complesso e allo
      stesso tempo delicato, un vero agricòle nemmeno più erbaceo, ma
      elegantissimo, parecchio legno ma sempre delicatamente, faccio fatica a
      descriverlo. Incredibile quanto evolve, anche a bicchiere vuoto.<br />
      Dopo la pausa solenne, e dopo aver chiesto il conto, incredibile dato il
      pesce eccellente e ciò che ci stiamo bevendo, mi fa assaggiare un
      <i>Macoucherie</i> di Dominica, la sua terra promessa e un Rum che dovevo
      assaggiare per forza da tempo ( mezzo british mezzo agricòle,
      interessantissimo, pieno e fresco allo stesso tempo!) e infine provo anche
      un goccio della bottiglia, bellissima a decanter, di un
      <i>PortoRico</i> stravecchio, senza uno specifico nome, dal corpo
      giustamente leggero ma dagli aromi forti di legno. Ma veri, mica quegli
      aromacci di legno addizionati che si trovano ultimamente! Beh una
      esperienza unica, senza foto ( peccato ) ma devo dire che finalmente ai
      Caraibi ( così patriottici e unilaterali sul proprio brand nazionale ) si
      trova un posto dove ci sono taaanti Rum e qualcuno veramente appassionato
      con cui fare due chiacchere sul Rum in senso lato e sentirsi veramente a
      casa. Grazie dunque al <i>Herren Papa Zouk</i>, che, anche se adora lo
      Zacapa, è uno di quelli che anni e anni fa hanno deciso che i Caraibi
      erano la “casa” e lì hanno costruito il business e qualcosa di unico ed
      eccellente.<br />
      Antigua è fantastica.
    </p>
  </div>

  <p class="postmetadata">
    Posted in
    <a
      href="{{site.url}}/category/antigua/"
      title="Visualizza tutti gli articoli in Antigua"
      rel="category tag"
      >Antigua</a
    >,
    <a
      href="{{site.url}}/category/caraibi/"
      title="Visualizza tutti gli articoli in Caraibi!"
      rel="category tag"
      >Caraibi!</a
    >,
    <a
      href="{{site.url}}/category/collezionismo/"
      title="Visualizza tutti gli articoli in Collezionismo"
      rel="category tag"
      >Collezionismo</a
    >,
    <a
      href="{{site.url}}/category/the-rum-diary/"
      title="Visualizza tutti gli articoli in The Rum Diary"
      rel="category tag"
      >The Rum Diary</a
    >
    by: daniele
  </p>
</div>
