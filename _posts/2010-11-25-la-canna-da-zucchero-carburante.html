---
category: info
year: 2010
month: 11
---

<div class="post" id="post-2060">
  <div class="date">25 Nov</div>
  <h3 class="posttitle">LA CANNA DA ZUCCHERO COME CARBURANTE</h3>
  <div class="entry">
    <p class="Stile21">
      <img
        class="alignnone size-medium wp-image-2066"
        title="taglio della canna da zucchero"
        src="{{site.url}}/assets/images/taglio1-300x199.jpg"
        alt=""
        width="300"
        height="199"
      />
    </p>
    <p class="Stile21">
      <a href="{{site.url}}/assets/images/taglio1.jpg"></a>Un dispetto classico,
      che sarà capitato a molti di fare o subire: lo zucchero nel serbatoio.
      Veramente odioso. In Brasile però non la pensano allo stesso modo. Anzi,
      forse l’idea per contrastare la schiavitù petrolifera è venuta proprio
      così. Ovviamente non mettono lo zucchero puro nel motore, ma l’alcol
      prodotto dalla canna da zucchero sì. I brasiliani dimostrano come, per
      avere carburante, non c’è bisogno di spendere miliardi in perforazioni, e
      neanche di farsi la guerra per un fazzoletto di terra. Insomma, fermo
      restando che la riduzione del traffico su strada rimane una priorità, con
      la canna da zucchero il pieno si può fare anche nelle aziende agricole.
      L’utilizzo dell’alcool come combustibile per le automobili in Brasile non
      è una novità. Dopo lo shock petrolifero ci si è ingegnati per trovare una
      soluzione alternativa al petrolio e, a partire dal 1975, il governo del
      più grosso stato sudamericano ha lanciato il Programma nazionale
      dell’alcool, ribattezzato Proalcol, un piano di incentivazione dell’uso
      del combustibile “mas pulito do mundo”, ricavato dalla fermentazione della
      canna da zucchero: fonte continuamente rinnovabile, perché estratta dalla
      canna. E ogni tonnellata del vegetale ha un potenziale energetico
      equivalente a 1,2 barili di petrolio. Dalla spremuta di una tonnellata di
      canna, poi, oltre allo zucchero e ai distillati, si possono estrarre fino
      a 60 litri di alcool, producendo dai 300 ai 500 kg di buccia per
      alimentare le caldaie delle stesse fabbriche che producono l’alcool
      (sostituendo gli oli combustibili derivati dal petrolio). Un circolo
      virtuoso che fa capire le reali potenzialità del progetto. La canna da
      zucchero può generare energia elettrica, alcool, fertilizzante, cibo e
      altro ancora. Si calcola che le piantagioni del vegetale oggi esistenti in
      Brasile potrebbero sostituire l’impiego di circa 600 mila barili di
      greggio al giorno. A partire da questo momento il paese ha investito molto
      nell’incrementare la cultura della canna da zucchero e, allo stesso tempo,
      nel costruire impianti di distillerie di combustibile.A metà degli anni
      ‘80, però, la fine della tensione in Medio Oriente e il ribasso del prezzo
      del barile hanno rallentato via via fino a bloccare il progetto Proalcol.
      Senza adeguate politiche di sostegno le “fabbriche di alcool” sono entrate
      in crisi. Come se non bastasse, sul mercato internazionale si è alzato
      notevolmente il prezzo dello zucchero (in parte grazie al protezionismo
      europeo e staunitense per lo zucchero prodotto con la barbabietola), e
      questo, unito al graduale scivolamento dei prezzi del petrolio verso
      livelli non molto dissimili da quelli precedenti la crisi degli anni
      Settanta, ha spinto i coltivatori di zucchero ad esportare il loro
      prodotto, lasciando senza materia prima la locale industria dell’alcool, e
      a secco i distributori. Le continue crisi di approvvigionamento subite
      dagli automobilisti “ad alcool” brasiliani hanno fatto perdere fiducia nel
      progetto. Il mercato delle auto “alternative” è crollato e nel paese si è
      ricominciato a vendere quasi esclusivamente auto a benzina. Anno dopo
      anno, l’industria automobilistica è stata obbligata a diminuire il ritmo
      della produzione di veicoli ad alcool. Nel 1984, ogni cento automobili
      nuove vendute, 94 erano ad alcool. Negli anni successivi questo numero è
      via via diminuito fino all’uno per cento del 2000. A partire dal 2001 si è
      assistito a una piccola inversione di tendenza: complice il caro petrolio,
      c’è stato un primo aumento della richiesta di auto ad alcool. Attualmente
      quasi sei automobili su dieci che circolano sulle strade brasiliane vanno
      ad alcool; inoltre le normali pompe di benzina distribuiscono un
      combustibile fatto per quasi tre quarti di prodotti della raffinazione del
      petrolio e per poco più di un quarto di alcool, il massimo perché sia
      possibile utilizzarlo nei normali motori a scoppio. La prima automobile ad
      alcool prodotta in Brasile è stata la 147 della Fiat, uscita dalla
      fabbrica nel giugno del 1979.
    </p>
    <p class="Stile21">
      <img
        class="alignleft size-medium wp-image-2068"
        title="fiat-147"
        src="{{site.url}}/assets/images/fiat-147.jpg"
        alt=""
        width="259"
        height="194"
      />
    </p>
    <p class="Stile21">
      Oltre a rendere 8,8 km/litri (una media considerata eccellente per
      l’epoca), il costo dell’alcool era un terzo di quello della benzina. Gli
      attuali motori ad alcool fanno ormai 12 km con un litro, che costa circa
      50 per cento in meno della benzina.La ricerca tecnologica è andata avanti,
      e la tecnologia “Flex” messa a punto dalla Fiat, che permette ai motori
      brasiliani di girare indistintamente a benzina pura (carburante utilizzato
      in Argentina, Cile e Uruguay), a benzina con parte di alcool (miscela
      tipica del Brasile), ad alcool puro e/o gas naturale, sempre con le stesse
      prestazioni, è stata ripresa anche da Ford, Volkswagen e General Motors. I
      problemi iniziali, come la difficoltà ad avviare il motore nei giorni più
      freddi dell’anno o la rapida corrosione delle parti metalliche del
      veicolo, serbatoio in testa, sono ormai stati superati. Il Proalcol, uno
      dei programmi più audaci al mondo sull’utilizzo di energia rinnovabile per
      il trasporto, ritorna oggi con forza dopo gli accordi stesi a Johannesburg
      tra Germania e Brasile. In previsione: 100 mila nuove auto ad alcol per un
      valore di 32 milioni di dollari.Un accordo, dai possibili sviluppi futuri,
      di cui si è parlato veramente poco. Brasile e Germania hanno infatti
      creato un gruppo di lavoro al fine di produrre alcool da usare come
      combustibile per automobili. L’accordo comprende la costruzione di 100
      mila auto ad alcool da vendere in Brasile con incentivi all’acquisto,
      grazie alla riduzione delle imposte. La Germania, per finanziare il
      progetto, si è impegnata a versare al governo brasiliano 32 milioni di
      dollari (come contropartita acquisisce un credito per l’immissione
      nell’atmosfera di ben 710 mila tonnellate di CO2 all’anno, secondo uno dei
      meccanismi previsti dall’accordo di Kyoto sul clima, ovvero il “commercio
      delle emissioni”, spiegabile con questa assurda formula: riduco con i miei
      soldi le emissioni a casa d’altri, ma le conteggio come se le avessi
      ridotte a casa mia…). Sta di fatto che per il Brasile il caro petrolio non
      è un problema, ma un’opportunità, perché con questi prezzi le alternative
      convengono economicamente, ma di rimando ci guadagna pure l’ambiente. Il
      Brasile, si basa già per ben il 44 per cento su fonti rinnovabili, come
      energia idroelettrica, alcool di canna da zucchero e carbone
      vegetaleAssorbendo CO2 nel processo di fotosintesi e quindi di crescita
      della canna da zucchero, per ogni tonnellata di canna prodotta si evitano
      2,6 tonnellate di CO2 nell’atmosfera 2,6 tonnellate sono equivalenti a
      10.000 chilometri percorsi da un veicolo di media cilindrata in
      Europa.Quando si brucia alcol si inquina soltanto un po’ meno che
      bruciando benzina. Però in questo caso l’anidride carbonica che va a
      finire nell’ambiente è la stessa che la canna da zucchero assorbe per
      crescere. Fra il CO2 che non emette il veicolo e fra la CO2 che assorbe la
      canna in atmosfera il ciclo completo dà un’emissione uguale a<b> zero</b
      >.Inoltre, mentre la parte legnosa della canna viene trasformata in
      energia elettrica e utilizzata per far funzionare la fabbrica, il residuo
      organico della fermentazione dell’alcool viene utilizzato per fertilizzare
      i campi.Oggi tutti i paesi del mondo si stanno interrogando, chi più chi
      meno, sulla necessità di pensare al futuro del nostro pianeta. La canna da
      zucchero e l’alcool derivato rappresentano sicuramente una possibile
      alternativa al petrolio nella ricerca di una fonte d’energia “pulita”.
      Oltre alla Germania, neo firmataria dell’accordo con il Brasile, ci sono
      altri paesi interessati all’alcool combustibile. Secondo i calcoli del
      governo brasiliano ci sono come minimo una ventina di paesi che sono in
      grado di produrre alcool, inoltre l’esportazione del prodotto, che
      attualmente è di 600 milioni di litri l’anno, nel 2003 potrebbe
      raddoppiare. Grazie a futuri accordi da siglare con Cina, India e
      Giappone, negli anni a venire l’esportazione potrebbe salire a quota 70
      miliardi di litri di combustibile annuo. La Cina e l’India vogliono
      utilizzare l’alcool per sostituire interamente i combustibili a base di
      petrolio. Il Brasile, primo della lista dei maggiori produttori mondiali
      di canna, alcool e zucchero, ha la capacità di produrre fino a 16 miliardi
      di litri di alcool l’anno, il corrispondente di 84 milioni di barili di
      petrolio. Una potenzialità che colloca il paese latinoamericano in una
      posizione privilegiata nella lotta mondiale contro l’inquinamento.A Rio il
      presidente brasiliano Cardoso fece la seguente proposta: derivare il 10%
      di tutta l’energia utilizzata nel mondo da fonti rinnovabili entro il
      2010. E il progetto Proalcol va proprio in questa direzione, anche se, per
      dargli ulteriore impulso, il Brasile dovrà convincere i cittadini
      interessati che possono acquistare una macchina ad alcool senza paura di
      essere poi abbandonati com’è successo in passato. I primi passi in questo
      senso sono stati fatti: nel ‘95 è stata creata la Commissione
      interministeriale dell’alcool e in agosto 2002 il governo ha ridotto l’Ipi
      (Imposta sui prodotti industrializzati) gravante sulle automobili ad
      alcool, per stimolarne la ripresa delle vendite.Non ci resta che augurarci
      che la benzina diventi sempre più dolce…
    </p>
    <p class="Stile21">tratto dal sito “il Chicco di Senape”</p>
  </div>
  <p class="postmetadata">
    Posted in
    <a
      href="{{site.url}}/category/info"
      title="Visualizza tutti gli articoli in Info"
      rel="category tag"
      >Info</a
    >
    by: sabrina
  </p>
</div>
